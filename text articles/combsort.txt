Сортування гребінцем (англ. Comb sort) — спрощений алгоритм сортування, розроблений Влодеком
                            Добошєвічем (Wlodek
                            Dobosiewicz) у 1980 році, і пізніше заново дослідженим та популяризованим Стефаном Лакеєм
                            (Stephen Lacey) та Річардом
                            Боксом (Richard Box), котрі написали про нього в журналі Byte Magazine у квітні 1991 р.
                            Сортування гребінцем є
                            поліпшенням алгоритму сортування бульбашкою, і конкурує у швидкодії з алгоритмом Швидке
                            сортування. Основна його ідея
                            полягає в тому, щоб усунути так званих «черепах», або малих значень ближче до кінця списку,
                            оскільки у сортування
                            бульбашкою вони сильно уповільнюють процес сортування. (Кролики та великі сортування на
                            початку списку у сортуванні
                            бульбашкою не являють собою проблеми).
                        
                            У сортуванні бульбашкою, коли два елементи порівнюються, вони завжди мають розрив (відстань
                            один від одного) рівну 1.
                            Основна ідея сортування гребінцем полягає у тому, що цей розрив може бути більший одиниці.
                            (Алгоритм Сортування Шелла
                            також базується на даній ідеї, однак, він є модифікацією алгоритму сортування включенням, а
                            не сортування бульбашкою).
                        
                            Розрив починається зі значення, що рівне довжині списку, поділеного на фактор зменшення
                            (зазвичай, 1.3; див. нижче), і
                            список сортується з урахуванням цього значення (при необхідності воно заокруглюється до
                            цілого). Потім розрив знову
                            ділиться на фактор розриву, і список продовжує сортуватись з новим значенням, процес
                            продовжується доти, доки розрив
                            рівний 1. Далі список сортується з розривом рівним 1 доти, доки не буде повністю
                            відсортований. Таким чином, фінальний
                            етап сортування аналогічний такому ж у сортуванні бульбашкою, однак, до цього «черепахи»
                            усуваються.